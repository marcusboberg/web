---
title: "Relevans i ett nytt adekvansbeslut?"
date: "2023-04-17"
intro: "I denna text analyseras EU-kommissionens adekvansbeslut för dataöverföringar till USA och dess inverkan på europeiska verksamheter och medborgares rättigheter. Vi diskuterar även strategier för att säkerställa digital suveränitet och långsiktig hållbarhet i IT-miljöer för europeiska företag och myndigheter."
draft: true
tags: ["Svenska"]
showthedate: true
card: ""
eventbild: ""
socialmediabild: ""
section: "blogg"
language: "Se"
toc: ""
sidebarlinkname: ""
sidebarlinkurl: ""
sidebarlinkname2: ""
sidebarlinkurl2: ""
---

{{< author-amelia >}}

{{< ingress >}}
Den 13 december 2022 annonserade EU-kommissionens ordförande Ursula von der Leyen ett utkast till ett så kallat adekvansbeslut för dataöverföringar till USA under dataskyddsförordningen, en åtgärd EU-kommission kan vidta för att garantera lagligheten i behandlingen av personuppgifter på tredje lands (i detta fall USA:s) territorium. 
{{< /ingress >}}

Det nya utkastet är en uppdatering av tidigare adekvansbeslut, Privacy Shield (Dataskölden), som av EU-domstolen funnits strida mot europeisk dataskyddsrätt. Men är det också en uppgradering?

Safespring har tidigare publicerat två vitpapper med analyser av den tekniska och juridiska säkerheten vid dataöverföringar till USA. Ett som går igenom amerikansk polisiär och underrättelselagstiftning och Dataskyddsförordningen, och ett annat som går igenom tekniska och rättsliga effekter av EU-domstolens så kallade "Schrems II"-mål, där Dataskölden ogiltigförklarades, med rekommendationer till offentliga aktörer.

En av våra bärande idéer är att europeiska verksamheter kan undvika behov av olyckliga, dyra, men förutsägbara, omställningar av verksamheten ifall de redan på ett tidigt stadium i planeringen av sin IT-infrastruktur tänker igenom frågor som digital suveränitet, öppna standarder och motverkar inlåsningseffekter. Dessa strategier är bra för riket, för Europa, för vår tekniska förmåga lokalt och regionalt och de uppmuntrar konkurrens och valfrihet. De kräver engagemang från beställarsidan på IT-marknaden, och även kunskapstörst, men nyttorna är stora.

Risken är nämligen stor att ytterligare ett adekvansbeslut från EU-kommissionen inte blir någon uppgradering av det tidigare. Som Europeiska dataskyddsstyrelsen (EDPB) observerade i sitt utlåtande 5/2023 av 28 februari 2023 är det fortfarande en lång väg att gå tills de europeiska essentiella garantierna för privatpersoners rättigheter är uppfyllda. EU-kommissionen kan inte enligt innevarande utkasts text garantera att amerikanska regeringen kommer att åsidosätta sin egen nationella säkerhet för europeiska medborgares skull.

Men EU-domstolen säger samtidigt att EU-kommissionen, och EU:s medlemsländer, inte heller får åsidosätta sina medborgares rättigheter för ett annat lands nationella säkerhets skull. "Europa kan inte skämmas för sina grundläggande principer," enligt Koen Lenaerts, EU-domstolens ordförande sedan 2015.

IT-miljön hos ett företag eller en myndighet i EU ska fortsätta vara laglig, möjlig att underhålla, förfina, förändra och utveckla även efter att EU-kommissionens adekvansbeslut prövats i domstol. Både för medarbetare och medborgare är det långsiktigt förtroendeskadande att se hur investeringar görs i IT-system som bara håller så länge de inte utsätts för granskning. Det finns hållbarare sätt att gå till väga.

Våra principer och rekommendationer för upphandlingar av IT-system och IT-infrastruktur som goda verktyg för myndigheter och privata aktörer att förhålla sig till, oavsett vad som rör sig på den högsta politiska nivån. 

{{% note "Läs mer" %}}

1. [Vitpapper om amerikansk polisiär och underrättelselagstiftning och Dataskyddsförordningen.](https://www.safespring.com/whitepaper/cloudact/)
2. [Vitpapper om tekniska och rättsliga effekter av EU-domstolens så kallade “Schrems II”-mål, där Dataskölden ogiltigförklarades, med rekommendationer till offentliga aktörer.](https://www.safespring.com/whitepaper/schrems-ii/)

{{% /note %}}