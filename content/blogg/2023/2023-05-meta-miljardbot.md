---
title: "Meta bötfällt för dataöverträdelser: Är det bara en symbolisk åtgärd eller verklig förändring?"
date: "2023-05-24"
publishDate: "2023-05-24"
intro: ""
draft: false
tags: ["Svenska"]
showthedate: true
card: ""
eventbild: ""
socialmediabild: ""
section: "blogg"
language: "Sv"
toc: ""
---

{{< author-fredric-firm >}}

{{% ingress %}}

Irländska myndigheten för dataskydd har givit Meta, det nya namnet på Facebook, en bot på 1,2 miljarder euro (runt 13,5 miljarder kronor) för överträdelser av dataöverföringsbestämmelser [1](https://euobserver.com/digital/157058).

{{% /ingress %}}

Mer precist har Facebook överfört europeiska medborgares personuppgifter till amerikanska servrar i strid mot europeisk lag. Boten understryker hur dataskyddsmyndigheter försöker ta både sitt tillsynsansvar och gemensamt samarbete på allt större allvar, särskilt vad gäller digital suveränitet och europeisk lags giltighet i förhållande till europeiska medborgare.

### Reaktioner och påtryckningar

Irländska dataskyddsmyndigheten har inte direkt varit entusiastisk över att behöva bötfälla amerikanska företag. Landet har fått både skatteintäkter och arbetstillfällen av att locka till sig huvudkvarteren för särskilt IT-företag från USA. Men påtryckningar från andra EU-länders dataskyddsmyndigheter visat sig fungera. Storleken på boten är något mindre än vad Facebook för så lite som en månad sedan befarade vid budgetgenomgången med aktieägarna varför ingen direkt negativ inverkan på Facebooks börsvärde väntas. Och många vändor med överklaganden i nationella och europeiska domstolar kan vara att vänta innan Meta faktiskt behöver betala pengar. Samtidigt kan nya planerade så kallade dataöverföringsbeslut från EU-kommissionen göra det oklart om Meta någonsin kommer behöva ta bort eller upphöra med dataöverföring. [2]

Specialistpressen är knappast entusiastisk över någon omedelbar dataskyddsstärkande effekt för enskilda, inte heller den svenska. [3] Men det är trots alla invändningar ett principiellt viktigt beslut och det borde ha kommit tidigare.

{{% ingress %}}
Grundfrågan är nämligen om europeiska medborgares rättigheter ska fastställas i europeisk lag.
{{% /ingress %}}

### Vikten av europeisk lag och suveränitet

Inom de marknadssegment där vi normalt verkar, forskningsstödjande tjänster och myndighetssystem, är det ännu viktigare att den lokala lagstiftningen gäller än vad det är för sociala medier som Facebook. Svenska medborgares relationer med svenska utbildningsinstitutioner och myndigheter ska regleras i svensk rätt, och en medborgare ska kunna förvänta sig att deras demokratiska deltagande också påverkar styret över villkoren för dessa relationer. När personuppgifter överförs till andra länder, som USA, är det inte klart att detta fortfarande håller. När personuppgifter överförs till USA blir det i stället amerikanska lagstiftares vilja den viktigaste viljan för att bestämma hur maktrelationerna ska se ut.

### Osäkerheter och framtiden

Även då en sittande amerikansk president utfärdar förtroendeingivande brev och föreskrifter, så kallade executive orders, är detta fortfarande temporära och svaga garantier som gör svenska medborgares relationer med svenska myndigheter avhängiga det senaste valresultatet i USA. Och då inte bara för externa faktorer, så som det geopolitiska dagsläget, utan för interna omständigheter, som vilka som får delta i interaktioner med socialtjänsten, skolan, vården och marknadstillsynen.

Facebook kan och kommer att förhala vissa städåtgärder i de egna serverhallarna om ett nytt dataöverföringsbeslut fattas av EU-kommissionen i oktober i höst. Men det är oklart att EU-domstolen kommer upprätthålla ett nytt dataöverföringsbeslut om suveräniteten i europeisk lagstiftning inte respekteras. EU-domstolen måste följa europeisk lagstiftning i alla sina beslut, och europeisk lagstiftning medger inte att europeiska medborgares möjligheter att utöva sina rättigheter är avhängiga vem som vinner amerikanska presidentval.

[2]: https://www.politico.eu/article/record-meta-fine-masks-shortcomings-of-europes-privacy-regime/
[3]: https://www.di.se/digital/meta-far-rekordstor-eu-bot-for-anvandardatabrott/

