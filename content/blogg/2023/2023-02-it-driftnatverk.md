---
title: "Safespring med i gemensam satsning för att stärka svensk it-drift"
date: "2023-01-27"
publishDate: "2023-01-26"
intro: "Genom ökad kunskap och fler med rätt kompetenser hoppas vi främja den svenska konkurrenskraften inom området."
draft: true
tags: ["Svenska"]
showthedate: true
card: ""
eventbild: ""
socialmediabild: ""
section: ""
language: "Se"
toc: ""
sidebarlinkname: "Läs pressrelease"
sidebarlinkurl: "#"
sidebarlinkname2: "Kontakta oss"
sidebarlinkurl2: "/kontakt/"
---

Safespring, tillsammans med Atea, Binero, Cleura, Ericsson, Saab, Skatteverket, Trafikverket och Transportstyrelsen, har gått samman för att satsa på ett gemensam it-driftnätverk i Sverige. Detta syftar till att öka intresset för it-drift, it-infrastruktur, datacenter och molntjänster.

Sverige saknar idag de resurser och kompetenser som krävs för att vara självförsörjande inom it-drift. Genom ökad kunskap och fler med rätt kompetenser hoppas vi främja den svenska konkurrenskraften inom området.

Målet för Sveriges it-driftnätverk är att på lång sikt locka arbetstagare till branschen genom gemensam marknadsföring och intressanta aktiviteter som seminarier och hackathons. Vi kommer även stötta intressenter som kan påverka utvecklingen, såsom lärosäten. Dessutom kommer vi kompetensutveckla oss själva.

En enkel analogi till vikten av it-drift och bristen på kompetens och resurser är ett land som inte kan bygga och underhålla sina egna vägar och järnvägar. Precis som det är en basal förmåga för ett samhälle, så är en stark it-drift en grundläggande förmåga för en fungerande samhällsekonomi. Sveriges it-driftnätverk samlar krafterna för att säkerställa en stark svensk it-drift.