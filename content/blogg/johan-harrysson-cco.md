---
title: "Johan Harrysson blir Safesprings nya CCO"
date: "2019-11-19T08:03:13+02:00"
draft: false
tags: [""]
showthedate: true
card: "safespring_card_28.jpg"
eventbild: "safespring_background_28.jpg"
socialmediabild: "safespring_social_28.jpg"
---

## Safespring lägger i nästa växel!

<div class="ingress"><p>Safespring rekryterar Johan Harrysson som Chief Commercial Officer.</p></div>

Safespring som levererar säkra, snabba och flexibla moln- och IT-infrastrukturtjänster har under 2019 växt i snabb
takt. Under året ökade tillväxten i Safesprings IaaS-plattform med över 90 procent och antalet kunder på
Safesprings tjänsteplattform passerade 100-strecket. Tillväxten drivs av att företag och organisationer i Sverige har
ökande behov av effektiva molntjänster som produceras i Sverige och som regleras av svensk, istället för
amerikansk, lagstiftning.

Safespring har rekryterat Johan Harrysson för att leda den kommersiella utvecklingen av Safespring i rollen som
Chief Commercial Officer och därmed ansvarig för det kommersiella erbjudandet, försäljning och
marknadsföring. Johan har en stor erfarenhet av att utveckla mjukvarubolag som specialiserat sig på
molntjänster och har senast varit VD på Palette Software AB och dessförinnan på Infobric AB.

>"Det är otroligt spännande att få var med och utveckla Safespring och att få jobba tillsammans med
Safesprings omvittnat starka team av experter"

säger Johan Harrysson.

>“Safespring har en högautomatiserad tjänst som är perfekt för kunder som söker en säker, effektiv och flexibel
moln- och IT-infrastrukturtjänst. Efter de senaste två årens framgångar så behöver vi växla upp till ytterligare en
nivå för att kunna möta efterfrågan hos våra kunder och säljande partners. Jag är säker på att Johans
erfarenhet hjälper oss att nå våra högt ställda mål”

säger Mikael Schütt, styrelseordförande på Safespring.
