---
title: "Information avseende personuppgiftsbehandling - Nyhetsbrev"
date: 2018-02-20T12:16:14Z
draft: false
---

Du som har mottagit vårt nyhetsbrev eller har blivit kontaktad av oss har blivit det för att ditt bolag (i) är kund till Safespring, (ii) har rätt att avropa Safesprings tjänster, eller (iii) har identifierats av Safespring som potentiell framtida kund. Att du blivit kontaktad och/eller mottar nyhetsbrevet innebär att vi behandlar dina personuppgifter för att kunna komma i kontakt med dig (”Ändamålet”). De uppgifter vi behandlar för Ändamålet är normalt ditt namn, din e-mailadress, ditt telefonnummer, din titel och din arbetsgivare (”Personuppgifterna”). Blue Safespring AB, org. nr. 559075–0245, är personuppgiftsansvarigt för behandlingen av Personuppgifterna.

Den legala grunden för behandlingen av Personuppgifterna för Ändamålet är vårt berättigade intresse att på ett effektivt sätt kunna marknadsföra de tjänster vi erbjuder. Personuppgifterna lagras naturligtvis på ett säkert sätt i linje med vår affärsmodell och du har rätt att när som helst avregistrera dig från nyhetsbrevet och/eller ange att du inte vill bli kontaktad av oss. Vi kommer att behandla Personuppgifterna så länge du väljer att ta emot nyhetsbrevet. Då behandlingen upphör raderas Personuppgifterna.

Vi kan komma att dela Personuppgifterna med de tredje parter som vi anlitar för att uppnå Ändamålen, vilket kan vara t.ex. för extern lagring. En sådan tredje part kan vara belägen i ett land utanför EU/EES. Om Europakommissionen inte anser att landet säkerställer en adekvat skyddsnivå kommer överföringen till den tredje parten att ha stöd i kommissionens standardavtalsklausuler för överföring av personuppgifter till ett land utanför EU/EES, se artiklarna 45-46 i dataskyddsförordningen. Dessa standardavtalsklausuler finns åtkomliga här: http://ec.europa.eu/justice/data-protection/international-transfers/transfer/.

Om du har några frågor avseende vår behandling av Personuppgifterna, bör dessa ställas till [Namn] via [E-mailadress]. Dessa kontaktuppgifter kan även användas om du önskar att utöva någon av dina rättigheter enligt dataskyddsförordningen (2016/679). Dessa rättigheter är inte absoluta och en begäran om utövande av rättigheterna resulterar därför inte alltid i någon åtgärd. Rättigheterna i dataskyddsförordningen inkluderar:

•   Rätt till tillgång – Enligt artikel 15 i dataskyddsförordningen har du rätt att få tillgång till Personuppgifterna samt viss information rörande behandlingen av Personuppgifterna. Den informationen framgår av detta dokument.

•   Rätt till rättelse – Enligt artikel 16 i dataskyddsförordningen har du rätt att få Personuppgifterna rättade om de är felaktiga och kompletterade om de är ofullständiga. 

•   Rätt till radering – Under vissa omständigheter har du enligt artikel 17 i dataskyddsförordningen rätt att få dina personuppgifter raderade. Detta är den så kallade ”rätten att bli bortglömd”.

•   Rätt till begränsning av behandling – Under vissa omständigheter har du enligt artikel 18 i dataskyddsförordningen rätt att begränsa den behandling som vi vidtar. 

•   Rätt till dataportabilitet – Enligt artikel 20 i dataskyddsförordningen har du rätt att få ut dina personuppgifter (eller få dem överförda till en annan personuppgiftsansvarig) i ett strukturerat, allmänt använt och maskinläsbart format.

•   Rätt att göra invändningar – Enligt artikel 21 i dataskyddsförordningen har du rätt att invända mot vårt berättigade intresse. I sådana fall kommer vi att upphöra med behandlingen av Personuppgifterna för Ändamålen. Safespring vill att du är medveten om rätten att göra invändningar då den enligt dataskyddsförordningen är en särskilt viktig rättighet.

Slutligen har du rätt att inge klagomål till Datainspektionen, som kan kontaktas via datainspektionen@datainspektionen.se eller 08-657 61 00.


