---
title: "Behöver vi en norsk statlig sky­tjeneste?"
date: 2020-10-14T09:42:10+02:00
draft: false
intro: "Fredric Wallsten har jobbat länge med de här frågorna i sin roll som VD för det norska molntjänstbolaget Safespring."
background: "safespring_2019-10-24_fredric-wallsten_03-small_fotograf-marcus-boberg.jpg"
form: "no"
sidebarlinkname: "Last ned White Paper"
sidebarlinkurl: "#down"
socialmedia: "safespring-compute.jpg"
language: "No"
section: "Safespring Compute"
Language: "No"
article: "Safespring"
socialmedia: "/socialmedia/fredric-social-article.jpg"
---


## Ett norskt myndighetsmoln?

{{< ingress >}}
Sedan i somras har debatten om amerikanska moln­tjänsters säkerhet varit aktuellt.
{{< /ingress >}}

Den 16 juli ogiltigförklarade EU-domstolen ”Privacy Shield” i det så kallade “Schrems II” fallet vilket har resulterat i att många bolag fått det väsentligt svårare att använda molntjänster från amerikanska leverantörer. EU-domstolen fastslog även att USA inte längre är säkert tredje land vilket gör det ännu svårare att använda amerikanska leverantörer.

Fredric Wallsten har jobbat länge med de här frågorna i sin roll som VD för det norska molntjänstbolaget Safespring.

### Fredric, vad betyder det för företag att Privacy Shield ogiltigförklarats?
Ja, det har nog mycket större konsekvens än vad många tror. Dels finns det numera inget giltigt dataöverföringsbeslut mellan EU och USA. Dessutom är USA diskvalificerat som ett tredje land för upprätthållande av adekvat skyddsnivå på grund av sin interna lagstiftning. Det är alltså den juridiska hemvisten som är avgörande och inte den geografiska placeringen av din leverantörs datacenter.
Det här försvårar ju möjligheten avsevärt att kunna använda molntjänster ifrån leverantörer som lyder under amerikans lagstiftning även om de har datacenter i Norge, Sverige eller Europa.

### Fanns det andra konsekvenser med domslutet?
Ja, domslutet gäller alltså från 16:e juli i år. Många företag är just nu exponerade för brott mot GDPR och riskerar böter. EU domstolen fastslog att tillsynsmyndigheter har en skyldighet att agera då ett likvärdigt skydd inte går att fastställa, särskilt då det saknas ett dataöverföringsbeslut.

### Branschen pratar om Standard Contractual Clauses och Binding Corporate Rules, går de att använda?
Nja, man ska ha klart för sig att Privacy Shield var en överenskommelse mellan länder, medans SCC är ett avtal mellan bolag. SCC är ett antal standardklausuler som reglerar dataöverföring till tredje land mellan parterna. Men om din motparts hemvist är i USA så är det inte möjligt för motparten att, utan ytterligare åtgärder, leva upp till kraven ifrån EU eftersom USA är diskvalificerat av EU som tredjeland på grund av sina inhemska spionlagar. Till exempel FISA 702a, EO12333 och eventuellt CLOUD Act.

### Så vad anser du att företag ska göra nu?
Inventera alla perso­nuppgifts­biträdes­avtal och även underleverantörers eventuella personuppgiftsbiträdesavtal, kartlägg vilken exponering företaget har. Det som särskilt behöver identifieras är tjänster som lyder under amerikansk lagstiftning, så att företag i nästa steg kan prioritera dem och leta efter alternativ. Detta är det ansvar en personuppgifts­ansvarig har. Det kan också vara bra att särskilt identifiera person­­uppgifter som ej hör till den egna organisationen, till exempel kunderna.

### Vad är ditt råd till användare av molntjänster under amerikansk lagstiftning?
Agerar innan tillsynsmyndigheten kommer. Sitter man i den situationen att man hanterar personuppgifter hos en leverantör som lyder under amerikansk lagstiftning så kommer man behöva vidta åtgärder. Har man aktivt påbörjat sitt åtgärdsarbete så bör det ju lämpligen finnas förmildrande omständigheter som borde återspeglas i en eventuell påföljd.

### Vad finns det för konkreta alternativ, är kryptering en lösning?
Det är en del som hävdar det. Men DPA i Hamburg har gjort ett ställningstagande där kryptering av data i en amerikansk molntjänst enbart kan anses OK om nycklarna hanteras säkert, vilket givetvis utesluter hantering av dem i samma molntjänst. Det i sin tur leder till att nästan all praktisk användning är utesluten. Det här är inte i grunden ett tekniskt problem utan ett juridiskt. Det är inte Microsoft, AWS, Google med flera som är de onda företagen, utan USA har gett den egna administrationen oinskränkt makt över allt data som de kan komma åt. Det är oförenligt med den europeiska lagstiftningen och det kommer krävas en förändring av USA:s lagstiftning innan det går att hitta nya överenskommelser.

### Vad kommer ske i framtiden?
Haha, jag önskar att jag visste det. Det enda vi kan vara säkra på är att det kommer att komma nya lagar, nya direktiv och nya rekommendationer. Den som valt en leverantör som idag lyder under amerikans lagstiftning där man låst in sig och nu måste flytta har det jobbigt. Det blir dyra migrerings­projekt. Den som har en arkitektur och design som medger att man kan flytta mellan olika leverantörer kan enkelt anpassa sig till nya förutsättningar på ett smidigt sätt.

### En diskussion som har uppstått här i Norge är om staten ska bygga en egen molntjänst, vad tror du om det?
Det är nog i grunden en bra idé. Det finns nog en hel del applikationer och data som staten kanske passar bäst att själv hantera. Jag tror dock att många gör det lätt för sig, eftersom teknik är abstrakt, och generaliserar grovt kring IT system och applikationer.

Jag tror inte att varken staten eller någon annan enskild leverantör kan producera den mångfald av tjänster som det finns behov för, både på infrastruktur- plattforms- och applikationslagret. Därför vore det extremt olyckligt om man valde proprietära lösningar där man blev utelåst ifrån övriga marknaden. Då tror jag staten riskerar att mista mycket av den innovationskraft som man uppnår med moderna skytjenester. Därför är det väldigt viktigt att välja lösningar som baserar sig på öppna standarder, standardiserade API:er och standardiserade filformat.

Det behöver finnas ett förutsägbart och standardiserat sätt att interagera med övriga marknaden för att tillgängliggöra sig den fulla potentialen av den innovation som marknaden kan bidra med. Det finns europeiska initiativ, tex Gaia-X, som kommer bli intressanta att följa. Just GAIA-X handlar om federerad infrastruktur som, om det lyckas, kan bli en sådan plattform för standardiserat utbyte av tjänster.

<span id="down" />
